---
layout: page
title: Bruksvilkår
permalink: /bruksvilkår/
---
For at dere skal få tilgang til å produsere notifikasjoner, så må dere godta bruksvilkårene beskrevet under.


## Dere er ansvarlige for:

* Dere, altså teamet som skal opprette notifikasjoner, har ansvar for de notifikasjonene dere oppretter.

* At dere har behandlingsgrunnlag for å behandle de personopplysningene dere bruker i notifikasjonen (hvis dere bruker noen personopplysninger).
  
* At dere vurderer hvor lenge notifikasjonen skal lagres på bakgrunn av behandlingsgrunnlaget.

* At dere implementerer sletting av notifikasjoner i henhold til den vurderingen.

* At innhold og formuleringer i teksten som legges i notifikasjonene er vurdert med tanke på personopplysninger og presentasjonen av disse samt at kravene til dataminimering ivaretas.

* Vi støtter ikke arkivering i henhold til arkivloven, hvis dere har behov for det må dere selve sørge for at dette blir ivaretatt på annen måte.

* Dere må sikre at i bruker får informasjon om hvordan deres personopplysninger brukes. Se etterlevelseskrav 14.


Som nevnt over, så må dere avgjøre hva dere vil vise i notifikasjonen, basert på deres behandlingsgrunnlag.  Men vi har pr. d.d. identifisert følgende, som under ingen omstendigheter skal være i notifikasjonen:

* Informasjon om bosted for brukere med fortrolig eller strengt fortrolig adresse (kode 6 eller kode 7).

* Fødselsnummer i notifikasjonsteksten.

Vi fraråder i tillegg fra å bruke sensitive personopplysninger i notifikasjonen.

Ekstern varsling på sms og epost er under utvikling og ikke støttet enda, men følgende vilkår gjelder:
Ved bruk av varsling på sms og epost plikter man å forholde seg til gjeldende retningslinjer for varsling. Se dokument på [altinn](https://www.altinn.no/nyheter/retningslinjer-for-varsling-i-altinn/) og [revisjon og regnskap](https://www.revregn.no/i/2018/5/revisjon-5-18-565).
  Spesielt relevant er følgende punkter:
  * Angi hvor mottaker kan finne meldingen/vedtaket. Angi hva varselet gjelder.
  * Taushetsplikt og personvern må ivaretas ved utsendelse av varsel. Sensitiv informasjon skal ikke oppgis i SMS eller e-post.
  * Unngå dobbeltvarsling til både SMS og e-post. Bruk e-post dersom dette er oppgitt.

Vi fraråder bruk av personopplysninger og lenker i SMS og e-post.

## Kontakt og oppfølging

Vi oppfordrer dere til å ta og opprettholde kontakt med oss i alle steg i utviklingen når dere ønsker å integrere med notifikasjonsplattformen vår, bl.a. for at:

* Vi kan tilpasse notifikasjons-plattformen for deres behov. F.eks. spesifisering av mottaker og slette-regimer.

* Vi og dere kan være trygge på mottakere av deres notifikasjoner er det dere forventer

* Vi og dere kan være trygge på at API-et brukes riktig

* Vi får vite hvor dokumentasjonen kan forbedres 

 